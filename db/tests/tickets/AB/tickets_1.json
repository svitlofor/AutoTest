{"number":1,"name":"1","tests":[{"number":1,"text":"Який прийом гальмування забезпечує безпечну зупинку транспортного засобу на слизькій ділянці дороги?","answers":[{"right":true,"number":"1.","text":"Багаторазове переривчасте натискання на педаль гальма і відпускання її без вимкнення зчеплення."},{"right":false,"number":"2.","text":"Одноразове натискання на педаль гальма без вимкнення зчеплення."},{"right":false,"number":"3.","text":"Гальмування з вимкненим зчепленням."}],"comment":"Основи безпеки дорожнього руху і керування транспортними засобами.","autor_comment":"Головною небезпекою слизьких доріг є суттєве зниження коефіцієнту зчеплення коліс автомобіля з поверхнею проїзної частини, що часто стає причиною їх прослизання і пробуксовування. На слизькій дорозі гальмування з повним блокуванням коліс загрожує тим, що всі колеса автомобіля повністю припиняють обертання, а машина продовжує рухатися по непередбачуваній та довільній траєкторії. При переривчастому гальмуванні водій різко натискає на гальмо до початку юза автомобіля, а потім відпускає його. Так повторює декілька разів до зупинки автомобіля. Якщо колеса навіть і встигли при цьому заблокуватися, то після відпускання педалі гальма вони встигають знову розкрутитися і отримати необхідне зчеплення з дорогою.","image":null},{"number":2,"text":"Знаки сервісу інформують учасників дорожнього руху про:","answers":[{"right":false,"number":"1.","text":"Розташування територій та об'єктів, де діють спеціальні правила."},{"right":true,"number":"2.","text":"Розташування об'єктів обслуговування."},{"right":false,"number":"3.","text":"Усе перелічене вище."}],"comment":"8.4 Дорожні знаки (додаток 1) поділяються на групи: д) знаки сервісу. Інформують учасників дорожнього руху про розташування об'єктів обслуговування.","autor_comment":"Знаки сервісу інформують учасників дорожнього руху про розташування об'єктів обслуговування.","image":null},{"number":3,"text":"Цей розпізнавальний знак установлюють на:","answers":[{"right":true,"number":"1.","text":"Буксировані транспортні засоби, в разі несправності або відсутності на них аварійної сигналізації."},{"right":false,"number":"2.","text":"Усі транспортні засоби, які рухаються в колоні."},{"right":false,"number":"3.","text":"Усі транспортні засоби навчальних організацій."}],"comment":"30.6 Знак аварійної зупинки відповідно до ГОСТ 24333-97 являє собою рівносторонній трикутник, виготовлений із світлоповертальних планок червоного кольору з внутрішньою флуоресцентною вставкою червоного кольору. 9.11 Якщо транспортний засіб не обладнано аварійною світловою сигналізацією або вона несправна, треба встановити знак аварійної зупинки або миготливий червоний ліхтар: а) ззаду на транспортному засобі, зазначеному в пункті 9.9 (\"в\", \"г\", \"ґ\") цих Правил; б) з боку гіршої видимості для інших учасників дорожнього руху у випадку, зазначеному в підпункті \"б\" пункту 9.10 цих Правил.","autor_comment":"Крім передбачених Правилами випадків (скоєння дорожньо-транспортної пригоди та вимушеної зупинки в місцях з обмеженою оглядовістю), знак аварійної зупинки встановлюється ззаду на буксировані транспортні засоби в разі несправності або відсутності на них аварійної сигналізації.","image":"tests/tickets/AB/images/1/3.gif"},{"number":4,"text":"По якій траєкторії Вам дозволено розвернутися?","answers":[{"right":true,"number":"1.","text":"Тільки по \"А\"."},{"right":false,"number":"2.","text":"Тільки по \"Б\"."},{"right":false,"number":"3.","text":"Тільки по \"В\"."},{"right":false,"number":"4.","text":"По \"А\" або \"В\"."},{"right":false,"number":"5.","text":"По будь-якій."}],"comment":"10.7 Розворот забороняється: ґ) на пішохідних переходах і ближче 10 м від них з обох боків, крім випадку дозволеного розвороту на перехресті.","autor_comment":"Правила забороняють розворот транспортних засобів на пішохідних переходах і ближче 10 м від них з обох боків, крім випадку дозволеного розвороту на перехресті.","image":"tests/tickets/AB/images/1/4.gif"},{"number":5,"text":"Ви повинні дати дорогу:","answers":[{"right":false,"number":"1.","text":"Тільки зустрічному автомобілю."},{"right":false,"number":"2.","text":"Тільки синьому автомобілю."},{"right":true,"number":"3.","text":"Обом транспортним засобам."}],"comment":"16.11 На перехресті нерівнозначних доріг водій транспортного засобу, що рухається по другорядній дорозі, повинен дати дорогу транспортним засобам, які наближаються до даного перехрещення проїзних частин по головній дорозі, незалежно від напрямку їх подальшого руху. 16.13 Перед поворотом ліворуч і розворотом водій нерейкового транспортного засобу зобов'язаний дати дорогу трамваю попутного напрямку, а також транспортним засобам, що рухаються по рівнозначній дорозі в зустрічному напрямку прямо чи праворуч. зн. 2.1 \"Дати дорогу\". Водій повинен дати дорогу транспортним засобам, що під'їжджають до нерегульованого перехрестя по головній дорозі, а за наявності таблички 7.8 - транспортним засобам, що рухаються по головній дорозі.","autor_comment":"Знак «Дати дорогу» попереджає про наближення до перетину по другорядній дорозі, а тому треба дати дорогу транспортним засобам, які наближаються до даного перехрещення проїзних частин по головній дорозі (синьому автомобілю). Крім того, перед поворотом ліворуч і розворотом водій нерейкового транспортного засобу зобов'язаний дати дорогу транспортним засобам, які рухаються по рівнозначній дорозі в зустрічному напрямку прямо або праворуч (червоному автомобілю).","image":"tests/tickets/AB/images/1/5.gif"},{"number":6,"text":"У цій ситуації під час зустрічного роз'їзду перевага в русі належить:","answers":[{"right":true,"number":"1.","text":"Водію зустрічного автомобіля."},{"right":false,"number":"2.","text":"Вам."}],"comment":"13.4 Якщо зустрічний роз'їзд утруднений, водій, на смузі руху якого є перешкода чи габарити транспортного засобу, яким він керує, заважають зустрічному руху, повинен дати дорогу. На ділянках доріг, позначених знаками 1.6 \"Крутий підйом\" і 1.7 \"Крутий спуск\", за наявності перешкоди дати дорогу повинен водій транспортного засобу, що рухається на спуск.","autor_comment":"На ділянках доріг, які позначені знаками 1.6 «Крутий підйом» і 1.7 «Крутий спуск», за наявності перешкоди дати дорогу повинен водій транспортного засобу, який рухається на спуск.","image":"tests/tickets/AB/images/1/6.gif"},{"number":7,"text":"Чи дозволено водієві зупинитися на цій ділянці дороги для висадки пасажирів так, як показано на малюнку?","answers":[{"right":false,"number":"1.","text":"Дозволено."},{"right":true,"number":"2.","text":"Заборонено."}],"comment":"5.1 Посадку (висадку) дозволяється здійснювати пасажирам після зупинки транспортного засобу лише з посадкового майданчика, а в разі відсутності такого майданчика - з тротуару чи узбіччя, а якщо це неможливо, то з крайньої смуги проїзної частини (але не з боку суміжної смуги для руху), за умови, що це буде безпечно та не створить перешкод іншим учасникам руху. 15.3 У населених пунктах зупинка і стоянка транспортних засобів дозволяються на лівому боці дороги, що має по одній смузі для руху в кожному напрямку (без трамвайних колій посередині) і не розділена розміткою 1.1, а також на лівому боці дороги з одностороннім рухом. Якщо дорога має бульвар або розділювальну смугу, зупинка і стоянка транспортних засобів біля них забороняються.","autor_comment":"У відповідності з Правилами, на зображеній ділянці дороги водію легкового автомобіля дозволено зупинку і стоянку на лівому боці дороги, яка має по одній смузі для руху в кожному напрямку (без трамвайних колій посередині) і не розділена розміткою 1.1. Однак, у відповідності з пунктом 5.1 Правил, здійснювати посадку (висадку) пасажирів у бік суміжної смуги для руху заборонено.","image":"tests/tickets/AB/images/1/7.gif"},{"number":8,"text":"Правила порушує:","answers":[{"right":false,"number":"1.","text":"Тільки пішохід 1."},{"right":false,"number":"2.","text":"Тільки пішохід 2."},{"right":true,"number":"3.","text":"Обидва пішоходи."}],"comment":"4.14 Пішоходам забороняється: д) рухатися по автомагістралі чи дорозі для автомобілів, за винятком пішохідних доріжок, місць стоянки і відпочинку.","autor_comment":"Правила забороняють пішоходам рухатися по автомагістралі чи дорозі для автомобілів, за винятком пішохідних доріжок, місць стоянки і відпочинку.","image":"tests/tickets/AB/images/1/8.gif"},{"number":9,"text":"Водіям оперативних транспортних засобів з увімкненим проблисковим маячком синього або червоного кольору і спеціальним звуковим сигналом відступати від вимог дорожніх знаків, сигналів світлофорів, правил маневрування, швидкості руху й обгону:","answers":[{"right":true,"number":"1.","text":"Дозволено."},{"right":false,"number":"2.","text":"Заборонено."},{"right":false,"number":"3.","text":"Дозволено відступати тільки від вимог дорожніх знаків і сигналів світлофора."}],"comment":"3.1 Водії оперативних транспортних засобів, виконуючи невідкладне службове завдання, можуть відступати від вимог розділів 8 (крім сигналів регулювальника), 10 - 18, 26, 27 та пункту 28.1 цих Правил за умови ввімкнення проблискового маячка синього або червоного кольору і спеціального звукового сигналу та забезпечення безпеки дорожнього руху. За відсутності необхідності додаткового привертання уваги учасників дорожнього руху спеціальний звуковий сигнал може бути вимкнено.","autor_comment":"Правила дозволяють водіям оперативних транспортних засобів, виконуючи невідкладне службове завдання, відступати від вимог розділів 8 (крім сигналів регулювальника), 10 - 18, 26, 27 та пункту 28.1 ПДР за умови ввімкнення проблискового маячка синього або червоного кольору і спеціального звукового сигналу та забезпечення безпеки дорожнього руху.","image":null},{"number":10,"text":"До мікроавтобуса належить одноповерховий автобус з кількістю місць для сидіння (з місцем для водія включно) тільки:","answers":[{"right":false,"number":"1.","text":"Не більше ніж чотирнадцять."},{"right":true,"number":"2.","text":"Не більше ніж сімнадцять."},{"right":false,"number":"3.","text":"Не більше ніж двадцять."}],"comment":"1.10 мікроавтобус - одноповерховий автобус з кількістю місць для сидіння не більше сімнадцяти з місцем водія включно.","autor_comment":"Згідно з терміном мікроавтобус - одноповерховий автобус з кількістю місць для сидіння не більше сімнадцяти з місцем водія включно. Відповідно до пункту 2.13 Правил, для керування таким транспортним засобом потрібно посвідчення водія категорії D1.","image":null},{"number":11,"text":"Якщо під час дорожньо-транспортної пригоди пошкоджено лише застраховані транспортні засоби та немає загиблих і травмованих, за взаємною згодою учасників пригоди допускається:","answers":[{"right":true,"number":"1.","text":"Скласти спільне повідомлення про дорожньо-транспортну пригоду відповідно до встановленого зразка.."},{"right":false,"number":"2.","text":"Зафіксувати пошкодження транспортних засобів і після підпису учасниками пригоди передати матеріали до страхової організації для їх подальшого оформлення."},{"right":false,"number":"3.","text":"Здійснити обмін страховими полісами і роз'їхатися."},{"right":false,"number":"4.","text":"Виконати будь-яку з перелічених вище дій."}],"comment":"2.11 Якщо внаслідок дорожньо-транспортної пригоди немає потерпілих та не завдано матеріальної шкоди третім особам, а транспортні засоби можуть безпечно рухатися, водії (за наявності взаємної згоди в оцінці обставин скоєного) можуть прибути до найближчого поста Державтоінспекції або в орган чи підрозділ міліції для оформлення відповідних матеріалів, попередньо склавши схему пригоди та поставивши підписи під нею.... У разі настання дорожньо-транспортної пригоди за участю транспортних засобів, зазначених у чинному договорі обов'язкового страхування цивільно-правової відповідальності, за умови експлуатації таких транспортних засобів особами, відповідальність яких застрахована, відсутності травмованих (загиблих) людей, а також за умови досягнення згоди водіїв таких транспортних засобів щодо обставин скоєння дорожньо-транспортної пригоди, за відсутності у них ознак алкогольного, наркотичного чи іншого сп'яніння або перебування під впливом лікарських препаратів, що знижують увагу та швидкість реакції, та у разі складення такими водіями спільного повідомлення про дорожньо-транспортну пригоду відповідно до встановленого Моторним (транспортним) страховим бюро зразка. У такому випадку водії згаданих транспортних засобів після складення ними зазначеного в цьому пункті повідомлення звільняються від обов'язків, передбачених підпунктами \"д\" - \"є\" пункту 2.10 цих Правил.","autor_comment":"Відповідно до статті 33 Закону України «Про обов'язкове страхування цивільно-правової відповідальності власників надземних транспортних засобів» у разі дорожньо-транспортної пригоди за участю лише застрахованих транспортних засобів, відсутності травмованих (загиблих) людей, а також за умови згоди водіїв цих транспортних засобів в оцінці обставин скоєного, відсутності у них ознак алкогольного, наркотичного чи іншого сп'яніння або перебування під впливом лікарських препаратів, що знижують увагу та швидкість реакції, ці водії мають право спільно скласти повідомлення про дорожньо-транспортну пригоду.","image":null},{"number":12,"text":"Водій якого автомобіля порушує Правила, рухаючись в умовах недостатньої видимості?","answers":[{"right":false,"number":"1.","text":"Тільки вантажного автомобіля."},{"right":true,"number":"2.","text":"Тільки легкового автомобіля."},{"right":false,"number":"3.","text":"Обох автомобілів."}],"comment":"9.8 ...В умовах недостатньої видимості на механічних транспортних засобах можна ввімкнути дальнє світло фар або додатково протитуманні фари за умови, що це не буде засліплювати інших водіїв.","autor_comment":"Правилами передбачено, що в умовах недостатньої видимості на механічних транспортних засобах можна ввімкнути дальнє світло фар або додатково протитуманні фари за умови, що це не буде засліплювати інших водіїв.","image":"tests/tickets/AB/images/1/12.gif"},{"number":13,"text":"У цьому випадку водій мотоцикла:","answers":[{"right":true,"number":"1.","text":"Повинен дати дорогу зустрічному автомобілю."},{"right":false,"number":"2.","text":"Має перевагу в русі перед водієм зустрічного автомобіля."}],"comment":"3.1 Водії оперативних транспортних засобів, виконуючи невідкладне службове завдання, можуть відступати від вимог розділів 8 (крім сигналів регулювальника), 10-18, 26, 27 та пункту 28.1 цих Правил за умови увімкнення проблискового маячка синього або червоного кольору і спеціального звукового сигналу та забезпечення безпеки дорожнього руху. За відсутності необхідності додаткового привертання уваги учасників дорожнього руху спеціальний звуковий сигнал може бути вимкнений. 3.2. У разі наближення транспортного засобу з увімкненим синім проблисковим маячком та (або) спеціальним звуковим сигналом водії інших транспортних засобів, які можуть створювати йому перешкоду для руху, зобов'язані дати йому дорогу і забезпечити безперешкодний проїзд зазначеного транспортного засобу (і супроводжуваних ним транспортних засобів).","autor_comment":"Водії оперативних транспортних засобів, виконуючи невідкладне службове завдання, можуть відступати від вимог сигналів світлофора за умови увімкнення проблискового маячка синього або червоного кольору і спеціального звукового сигналу та забезпечення безпеки дорожнього руху. У разі наближення транспортного засобу з увімкненим синім проблисковим маячком та (або) спеціальним звуковим сигналом водії інших транспортних засобів, які можуть створювати йому перешкоду для руху, зобов'язані дати йому дорогу і забезпечити безперешкодний проїзд зазначеного транспортного засобу.","image":"tests/tickets/AB/images/1/13.gif"},{"number":14,"text":"Водій червоного легкового автомобіля повинен дати дорогу:","answers":[{"right":false,"number":"1.","text":"Тільки зустрічному автомобілю."},{"right":false,"number":"2.","text":"Тільки синьому автомобілю."},{"right":true,"number":"3.","text":"Тільки зустрічному автомобілю і пішоходу."},{"right":false,"number":"4.","text":"Усім учасникам руху."}],"comment":"16.2 На регульованих і нерегульованих перехрестях водій, повертаючи праворуч або ліворуч, повинен дати дорогу пішоходам, які переходять проїзну частину, на яку він повертає, а також велосипедистам, які рухаються прямо в попутному напрямку. 16.12 На перехресті рівнозначних доріг водій нерейкового транспортного засобу зобов'язаний дати дорогу транспортним засобам, що наближаються праворуч. 16.13 Перед поворотом ліворуч і розворотом водій нерейкового транспортного засобу зобов'язаний дати дорогу трамваю попутного напрямку, а також транспортним засобам, що рухаються по рівнозначній дорозі в зустрічному напрямку прямо чи праворуч.","autor_comment":"Відсутність на перехресті рівнозначних доріг транспортних засобів, які наближаються праворуч, дає право водієві червоного автомобіля першому виїхати на перехрестя. Однак, відповідно до Правил, повертаючи ліворуч, він повинен дати дорогу пішоходам, які переходять проїзну частину, на яку він повертає, а також вантажному автомобілю, який рухається по рівнозначній дорозі в зустрічному напрямку прямо або праворуч.","image":"tests/tickets/AB/images/1/14.gif"},{"number":15,"text":"Який знак скасовує всі заборони і обмеження, введені заборонними знаками?","answers":[{"right":false,"number":"1.","text":"1."},{"right":false,"number":"2.","text":"2."},{"right":true,"number":"3.","text":"3."},{"right":false,"number":"4.","text":"4."},{"right":false,"number":"5.","text":"5."}],"comment":"зн. 3.42 \"Кінець усіх заборон і обмежень\". Визначає одночасно кінець дії усіх заборон і обмежень, що запроваджені заборонними дорожніми знаками 3.20, 3.25, 3.27, 3.29, 3.33-3.37.","autor_comment":"Знаки, що скасовують дію раніше встановлених знаків, мають п'ять похилих смуг. Якщо на такий знак нанесено ще якийсь символ, то це свідчить про скасування дії конкретного знака - знак 4 скасовує дію знака «Обгін заборонено», знак 5 - «Обгін вантажним автомобілям заборонено». Відсутність символу на знаку 3 свідчить про те, що він скасовує дію заборонних дорожніх знаків 3.20, 3.25, 3.27, 3.29, 3.33 - 3.37.","image":"tests/tickets/AB/images/1/15.gif"},{"number":16,"text":"Який знак попереджає про наближення до залізничного переїзду зі шлагбаумом?","answers":[{"right":false,"number":"1.","text":"1."},{"right":true,"number":"2.","text":"2."},{"right":false,"number":"3.","text":"3."},{"right":false,"number":"4.","text":"4."},{"right":false,"number":"5.","text":"5."}],"comment":"зн. 1.27 \"Залізничний переїзд із шлагбаумом\".","autor_comment":"Оскільки закритий шлагбаум на переїзді асоціюється з парканом, в напрямку якого рух заборонено, то було прийнято таке зображення залізничного переїзду зі шлагбаумом.","image":"tests/tickets/AB/images/1/16.gif"},{"number":17,"text":"У разі засліплення водій синього автомобіля повинен:","answers":[{"right":false,"number":"1.","text":"Увімкнути аварійну світлову сигналізацію і зупинитися на узбіччі."},{"right":true,"number":"2.","text":"Увімкнути аварійну світлову сигналізацію і, не міняючи смуги руху, зупинитися."},{"right":false,"number":"3.","text":"Подати попереджувальний сигнал перемиканням світла фар і зменшити швидкість або зупинитися."}],"comment":"19.3 У разі погіршення видимості в напрямку руху, викликаного світлом фар зустрічних транспортних засобів, водій повинен зменшити швидкість до такої, яка б не перевищувала безпечної за умовами фактичної видимості дороги в напрямку руху, а в разі засліплення - зупинитися, не змінюючи смуги руху, і увімкнути аварійну світлову сигналізацію. Відновлення руху дозволяється лише після того, як пройдуть негативні наслідки засліплення.","autor_comment":"У разі засліплення водій зобов'язаний зупинитися, не змінюючи смуги руху, і увімкнути аварійну світлову сигналізацію. Поновлення руху дозволяється тільки після того, як пройдуть негативні наслідки осліплення.","image":"tests/tickets/AB/images/1/17.gif"},{"number":18,"text":"Який знак зобов'язує водія дати дорогу транспортним засобам, які рухаються по перехрещуваній дорозі?","answers":[{"right":true,"number":"1.","text":"1."},{"right":false,"number":"2.","text":"2."},{"right":false,"number":"3.","text":"3."},{"right":false,"number":"4.","text":"4."},{"right":false,"number":"5.","text":"5."}],"comment":"зн. 2.1 \"Дати дорогу\". Водій повинен дати дорогу транспортним засобам, що під'їжджають до нерегульованого перехрестя по головній дорозі, а за наявності таблички 7.8 - транспортним засобам, що рухаються по головній дорозі.","autor_comment":"Серед усього різноманіття дорожніх знаків є тільки один знак у вигляді трикутника з вершиною, спрямованої вниз, він стоїть першим у групі знаків пріоритету. Це знак «Дати дорогу».","image":"tests/tickets/AB/images/1/18.gif"},{"number":19,"text":"У цьому випадку Вам рух:","answers":[{"right":false,"number":"1.","text":"Дозволено тільки прямо або праворуч."},{"right":false,"number":"2.","text":"Дозволено тільки праворуч."},{"right":false,"number":"3.","text":"Дозволено в усіх напрямках."},{"right":true,"number":"4.","text":"Заборонено."}],"comment":"8.3 Сигнали регулювальника мають перевагу перед сигналами світлофорів та вимогами дорожніх знаків і є обов'язковими для виконання. 8.8 Сигналами регулювальника є положення його корпуса, а також жести руками, в тому числі з жезлом або диском з червоним світлоповертачем, які мають такі значення: б) права рука витягнута вперед: з лівого боку - дозволено рух трамвая ліворуч, нерейковим транспортним засобам - у всіх напрямках; пішоходам дозволено переходити проїзну частину за спиною регулювальника; з боку грудей - усім транспортним засобам дозволено рух лише праворуч; з правого боку та спини - рух усіх транспортних засобів заборонено; пішоходам дозволено переходити проїзну частину за спиною регулювальника.","autor_comment":"Хоча ввімкнена стрілка спільно із зеленим сигналом світлофора дозволяє рух у всіх напрямках, при сигналі регулювальника «права рука витягнута вперед», що має перевагу перед сигналами світлофора, під'їжджаючим з боку його спини транспортним засобам рух через перехрестя заборонено.","image":"tests/tickets/AB/images/1/19.gif"},{"number":20,"text":"Цей дорожній знак позначає:","answers":[{"right":false,"number":"1.","text":"Пішохідну зону."},{"right":true,"number":"2.","text":"Доріжку для пішоходів."},{"right":false,"number":"3.","text":"Доріжку, по якій рух пішоходів заборонено."}],"comment":"зн. 4.13 \"Доріжка для пішоходів\". Рух лише пішоходів.","autor_comment":"Наказовий знак з символом пішохода позначає доріжку для пішоходів.","image":"tests/tickets/AB/images/1/20.gif"}]}